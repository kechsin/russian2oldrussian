ПЯТЫЙ СТЕПЕНЬ, И ДВА МИТРОПОЛИТЫ, КЛИМЕНТЪ, КОСТЯНТИН, И ГРАН 5 <...>	ПЯТАЯ СТУПЕНЬ, И ДВА МИТРОПОЛИТА, КЛИМЕНТ И КОНСТАНТИН, ГРАНЬ 5 <...>
ГЛАВА 11. МѢСЯЦА МАЯ 24. ЖИТИЕ И ПОДВИГЪ БЛАЖЕННЫЯ И ПРЕПОДОБНЫЯ ЕУФРОСИНИИ,[1] ИГУМЕНИИ ВСЕДЕРЖИТЕЛЯ СПАСА И ПРЕЧИСТЫЯ ЕГО МАТЕРЕ, ЕЖЕ ЕСТЬ ВЪ ПОЛОТСКѢ ГРАДѢ	ГЛАВА 11. МЕСЯЦА МАЯ 24. ЖИТИЕ И ПОДВИЖНИЧЕСТВО БЛАЖЕННОЙ И ПРЕПОДОБНОЙ ЕВФРОСИНИИ, ИГУМЕНИИ <МОНАСТЫРЯ> СПАСА-ВСЕДЕРЖИТЕЛЯ И ПРЕЧИСТОЙ ЕГО МАТЕРИ, ЧТО В ГРАДЕ ПОЛОЦКЕ
Благослови, отче!	Благослови, отче!
Благословенъ Господь Богъ Израилевъ, Богъ Авраамовъ, Богъ Исааковъ,[2] Богъ Яковль,[3] — нѣсть Богъ мертвых, но живых! Праведнии бо и по смерти живи суть, якоже Соломон в Притчах глаголет, «праведницы в вѣки живут»[4] и от Господа мзда им и строение ихъ от Вышняго. Сего ради приимут вѣнец из руки Господня, якоже бысть, еже напредпоидущее скажем. И о сих же сице скажем: «Снидетеся, сущии в пустынях и в горах житие анггельское имуще, старии немощь отложше, а унии, яко елени скачюще, вси снидѣтеся! И хощу бо вы представити трапезу от брашен сих, да ядяще возвеселитеся душами вашими. Се бо есть трапеза нетлѣющих брашен; ибо тлѣющее брашно гортань услажает и чрево насыщает, а си душа веселящи и ум укрѣпляющи на подвиги добрых дѣл. Се бо яди, братия, аще кто насытится, не вжадает паки, якоже речено есть в Писании: „Не заморит Господь гладомъ душа праведных"».[5]	Благословен Господь Бог Израилев, Бог Авраама, Бог Исаака, Бог Иакова — Бог не мертвых, а живых! Ибо живы и после смерти праведники, как Соломон в книге Притч глаголет, «вечно праведники живут», и мзда им от Господа и устроение от Всевышнего. Сего ради получат они венец из рук Господних, как это и было, что предстоит нам поведать. И о том вот как скажем: «Придите и соберитесь все живущие ангельским житием в пустынях и пещерах, <на время> забывшие немощь старцы и бегающие, как олени, юноши! Ибо хочу я вам предложить трапезу из этих яств, чтобы, вкушая, возрадовались вы душами вашими. Ибо вот трапеза из нетленных яств; тленные яства услаждают гортань и насыщают чрево, эти же <яства> радуют душу и укрепляют ум на свершение добрых дел. Кто этими яствами, братья, насытится, тот не возжаждет вновь, как сказано в Писании: «Господь не заморит гладом души праведных»«.
Мы же на предлежащая возвратимся, о немже писахом повѣсть сию. Вы же, блазии, послушайте, князи, и боляре, и церковницы. И вы, честнии собори святых, сущих в монастырех, и простии людие, снидетеся на ново се слышание, и послушайте прилѣжно, отверзше ушеса своя и умягчивше нивы сердецъ наших, и приимете многоспасенаго жития, и послушайте жены сея преподобныя святыя подвиги и труды и любовь, яже к Богу. Предпоидуще скажемъ, како ся роди, или от ких родителей, или како ся воспита, и како возрасте, в кою ли мѣру потече во слѣд жениха своего Христа. Но инде скажем о сих по ряду. Сице есть.	Вернемся ж к тому, что лежит пред нами, о чем написали мы эту повесть. Вы же, добрые люди, князья, и бояре, и церкви служители, слушайте. И вы, честное собрание святых, живущие в монастырях, и вы, простые люди, придите и соберитесь, чтобы послушать новую эту повесть, и слушайте прилежно, раскрыв свой слух и умягчив нивы сердец наших, и воспримите <повесть> о многоспасительном житии, и послушайте о святых подвигах и трудах, и о любви сей преподобной жены, что были совершены ради Бога. Предстоит нам сказать, как она родилась и от каких родителей, и как ее воспитали, и как она выросла, и с какой силой пошла во след жениху своему Христу. Но о том скажем в своем месте по порядку. Вот как.
Бысть князь в Полоцку именем Всеслав, сынъ Брячиславов, внук Изяславов, правнук блаженнаго и равноапостолнаго Владимера.[6] Той же Всеслав имяше сыны многи. И бѣяше у него сынъ менший именем Георгий,[7] от негоже родися сии блаженная отроковица.	Был в Полоцке князь по имени Всеслав, сын Брячислава, внук Изяслава, правнук блаженного и равноапостольного Владимира. Было у этого Всеслава много сыновей. И был у него младший сын по имени Георгий, от которого и родилась сия блаженная отроковица.
Родители же ея возрадовастася о рожествѣ ея со всѣм домомъ своим и во днех тѣх повелѣста крестити ю во имя Отца и Сына и Святаго Духа. И питома бѣяше доилицею матере своея, день от дне растяше отроковица. Тѣло млекомъ питѣемо растяше, а душа Святаго Духа наполняшеся. Случи же ся дѣвицы сей ученнѣ быти книжному писанию, еще не достигши ей въ совершенъ возрастъ телеснаго естества, иже молитвы плод. И толма бысть любящи учение, якоже чюдитися отцу ея о толицей любви учению ея. Вѣсти же разшедшися по всѣм градом о мудрости ея и о блазем учении ея и о телесней доброте ея, бяше бо лѣпа лицем.	Родители ее вместе со всем своим домом радовались рождению ее и распорядились в те дни ее крестить во имя Отца и Сына и Святого Духа. Вскормленная кормилицей своей матери, день ото дня росла отроковица. Тело росло, питаемое молоком, а душа наполнялась Святым Духом. Случилось этой девице, еще не достигнув совершеннолетия, быть наученной книжной грамоте, что было плодом молитвы. И настолько любила она ученье, что дивился ее отец столь сильной любви ее к ученью. И разошелся по всем городам слух о ее мудрости и о добром ее учении и о красоте, ибо хороша она была лицом.
Красота же ея многия и славныя князя на любов приведе ко отцу ея, якоже пояти ю невѣсту сыну своему, и всѣм часто присылающимся ко отцу ея. Отецъ же ея отвѣщаваше: «Воля Господня да будет». Един же преодолѣваше славным своим княжением и богатством, прислав ко отцу ея, и испроси дщерь его за сынъ свой. И пришедши ей возраст, и бысть 12 лѣт; и видѣ отецъ ея и нача глаголати княгини своей: «Нам уже лѣпо дати за Предслава[8] князя». Она же глагола ему: «Да како Богъ хощет и твоя воля, княже, тако и будет».	Красота ее привела к любезным отношениям многих славных князей с ее отцом, ибо все они хотели взять ее в невесты для сыновей своих и часто присылали <за этим> к ее отцу. Отец же ее отвечал: «Да будет воля Господня». И вот один, самый славный своим княжением и богатством, прислал к отцу ее и попросил его дочь за своего сына. А пришел ей возраст, исполнилось ей двенадцать лет; и отец ее, видя это, стал говорить своей княгине: «Пора нам отдать ее за князя Предслава». Она же ему отвечала: «Как Богу и воле твоей, князь, угодно, так и будет».
Тогда слышавши Предслава, — тако бо бяше ей нареченно имя родителема своима преже святаго крещения, — размышляя же в себѣ глаголющи; паче же, реку, от Святаго Духа наполняшеся мысли ея. И рече в себѣ: «Како се будет, еже отецъ мыслит причтати мя браку мужеви; но аще такова будет, то печали мира сего гонзнути никакоже лзѣ». Паки рече в себѣ: «Но что успѣша преже нас бывшеи родове наши? И женишася, и посагаша, и княжиша, но — не вѣчно. Житие их мимо тече, и слава их погибе, яко прах и хуждьше паучины. А иже прежнии жены, вземше мужскую крѣпость поидоша во слѣд жениха своего Христа, предаша телеса своя на раны и главы своя мечеви предаша, а другия паче желѣзу выя своя не преклониша, но духовным мечемъ отсѣкоша от себе плотския сласти, предаша телеса своя на постъ и на колѣнное поклоняние, то тии сут памятнии на земли и имена их написана на небесех, и тамо со аггелы беспрестани славят Бога. А сия слава есть прах и пепелъ и яко дым расходится».	Услышав это, Предслава, — ибо таково было ее имя, данное ей до святого крещенья ее родителями, — стала про себя рассуждать и говорить; больше же всего, скажу я, от Святого Духа наполнялись ее мысли. Сказала она себе: «Что это будет, ведь отец задумал соединить меня браком с мужчиной; но если такое случится, то печали мира сего нельзя будет никак избегнуть». Еще сказала она себе: «В чем же преуспели бывшие прежде нас наши предки? Они и женились, и посягали на супружество, и княжили, но — не вечно. Жизнь их прошла, и погибла слава, будто прах и хуже паутины. А вот те прежние жены, что, взявши мужскую крепость, пошли во след жениха своего Христа, отдали тела свои на раны и свои головы мечу предали, иные же больше — не пред железом преклонили свои выи, но отсекли от себя мечом духовным плотские сласти, предали тела свои посту и коленопреклонениям, тех и на земле помнят, и на небесах их имена написаны, там они с ангелами непрестанно славят Бога. А сия слава — прах и пепел и расходится будто дым».
И тако ей размышляющи в сердцы своем, и ум ся болма на Божию любов подвизашеся. И се едино положися в сердцы ея таково помышление, — рече в себѣ: «Не си ли бы луче сего жития сего было, да бых ея постригла в черницы и была бых повинующеся игумении и сестрам и учашеся, како страх Божий утвердити в сердцы своем и како течение свершити». Се на умѣ положше, и иде в монастырь, утаившися отца своего, и матере, и всѣх домочадец.	И когда так она в сердце своем размышляла, ум ее еще больше простирался к любви Божией. И вот в сердце ее сложилось такое единственное решение — сказала она себе: «Не лучше ли было б, если бы вместо такой жизни постриглась бы я в черницы и стала повиноваться игуменье и сестрам, и училась, как утвердить в сердце своем страх Божий, как свершить жизненное течение». Положив это себе на ум, пошла она в монастырь тайно от своего отца, и от матери, и от всех домочадцев.
В та же лѣта бѣяше княгиня Романова черница.[9] И прииде к ней, просящи прияти анггельскаго образа и причьтатися ту сущим черницам и быти под игом Христовым. И видѣвши она блаженная жена уность ея и возрастъ цвѣтущий оней, и не хотящи пострищи ю, и смятеся и наче тѣлом утерпати и сердцемъ ужасатися, и лице на землю преклонши, на долгъ час ничющи; восклоншися, и возрѣ на юность ея, и воздохнув, и прослезися, глагола ей: «Чадо мое, како се могу сотворити? Отецъ твой, увѣдѣв, со всяким гнѣвомъ возложит вред на главу мою. И еще же еси млада возрастом, не можеши тяготы понести мнишескаго жития. И како можеши оставити княжение и славу мира сего?»	В те годы была черницей княгиня князя Романа. И пришла к ней <Предслава>, прося <благословения> принять ангельский образ и приобщиться к бывшим там черницам и быть под игом Христовым. И блаженная та жена, видя ее молодость и цветущий возраст, не желая ее постричь, впала в смятенье и стала млеть телом и ужасаться сердцем, и надолго поникла головой, опустив лицо в землю; а потом, распрямившись, воззрилась на молодость ее, вздохнула, прослезилась и сказала ей: «Чадо мое, как могу я это сделать? Отец твой, когда узнает, с великим гневом возложит на мою голову кару. Ты еще молода, не сможешь снести тягот монашеской жизни. И как можешь ты пренебречь княженьем и славой мира сего?»
Отвѣщавши же блаженная отроковица: «Ей, госпоже и мати, вся мира сего видимая красна суть и славна, но вскоре минуется, яко сон мимо идет или цвѣт увѣдает; вѣчная же — невидима, но в вѣки пребывает, якоже Писание глаголет: „Око не видѣ, ни ухо слыша, ни на сердце человѣку не взыде, иже уготова Богъ любящимъ его".[10] Или отца моего ради не хощеши мене острищи? Не бойся, госпожа моя, и убойся Господа, владѣющаго всею тварию. И не отлучи мене аггельскаго чина».	И отвечала блаженная отроковица: «Да, госпожа моя и мать, все видимое в этом мире красно и славно, но скоро минует, и, будто сон, проходит, и, будто цвет, увядает; вечное же — невидимо, но пребывает вечно, как говорит Писание: «Око не видало, и ухо не слыхало, и на сердце человеку не всходило, что уготовал Бог любящим его». Или из-за моего отца не хочешь меня постричь? Не бойся, госпожа моя, а убойся Господа, владеющего всем созданием. И не лиши меня ангельского чина».
Она же блаженная княгини, удивившися разуму отроковица и любви, яже к Богу, повелѣ воли ея быти. И огласивъ ю иереие, остриже ю и нарече имя ей Евфросиния и облече ю в ризы черныя. Благослови ю игумения благословением святых отецъ и рече ей: «Буди, чадо, послѣдствующи преже тебѣ бывших жен, рекше Февронии и Евфроксии,[11] и инѣх множество, яже Христа ради пострадаша, — и Господь Богъ дастъ ти побѣду и силу на супротивника нашего диявола». И тако ей рекши, отпусти ю в келию свою.	И блаженная та княгиня, удивившись разуму отроковицы и любви ее к Богу, повелела быть по ее воле. И, огласивши, постриг ее иерей и нарек имя ей Евфросиния, и облачил ее в черные одежды. Благословила ее игуменья благословением святых отцов и сказала ей: «Последуй, чадо, бывшим прежде тебя женам, Февронии и Евфроксии, и множеству других, что ради Христа пострадали, — и Господь Бог даст тебе силу и победу на врага нашего дьявола». И так сказав ей, отпустила ее в свою келью.
И увѣдев отецъ ея, скоро шед в монастырь, жалосно терзаше власы главы своея и любезно целоваше ю, глаголя: «Горе мнѣ, чадо мое! Почто ми, чадо мое, сице сотворила еси, печал души моей принесе? Почто ми преже сего мысли своея не явила еси? Люте мнѣ, чадо мое сладкое, жалости сердца моего! О, горе мнѣ, чадо мое милое! Како гонзнет доброта твоя вражия пронырства? Уже достоит ми плакатися острупленою душею ко Господу Богу моему, да внидеши в чертог царствия его».	И, узнав <об этом>, спешно пошел отец ее в монастырь и, терзая горестно волосы на своей голове, стал с любовью целовать ее и говорить: «Горе мне, чадо мое! Зачем ты, чадо мое, так сотворила, принесла печаль моей душе? Зачем не явила прежде свои мне мысли? Горе мне, сладкое мое чадо, печаль моего сердца! О, горе мне, чадо мое милое! Как уберечься красе твоей от дьявольских козней? Подобает плакаться мне острупленной моей душою к Господу моему Богу, чтобы вошла ты в чертог его Царства».
Жалость же бысть всѣмъ в дому его о ней. Преподобная же Еуфросиния сего всего небрежаше, жалостно плачюща отца своего, но, яко доблий храбор вооружившися на супротивника своего диявола, пребываше в монастыри,[12] повинующеся игумении и сестрам и вся преспевающи постом и молитвами и бдѣнии нощными и оттоле паче подвижнѣйше быти, собирающи мысли благи в сердцы своем, яко пчела сот.	И жалели все в дому его о ней. А преподобная Евфросиния этому всему не внимала, горестно плачущему своему отцу, но, как добрый воин, вооружившийся на врага своего дьявола, оставалась в монастыре, повинуясь игуменье и сестрам и преодолевала все молитвой, и постом, и ночными бдениями, и после этого еще больше укреплялась в подвиге, собирая добрые мысли в сердце своем, как пчела мед.
И пребывши в монастыри нѣколико время, и потом испроси у епископа ту сущаго, нарицаемаго Илии,[13] правящего престол Святыя Софии Полотску,[14] дабы ей повелѣлъ ту пребывати в церкви Святыя Софии каменыя в голубцы.[15] И повелѣ ей, да пребывает. И ту вшедши, начат подвижнейший подвиг постнический восприимати, начат книги писати своима рукама, наем емлющи, требующим даяше,[16] пребывши ту нѣколико время.	И, пробыв некоторое время в монастыре, испросила она потом у бывшего там епископа, по имени Илья, правившего престолом Святой Софии в Полоцке, чтобы разрешил ей пребывать там, в каменной церкви Святой Софии в голбце. И разрешил он ей пребывать <там>. И, придя туда, начала она еще большим подвигом постническим подвизаться, начала книги писать своими руками, и, беря <за это> плату, отдавала ее нуждающимся, оставаясь там некоторое время.
Во едину убо нощ возлеже, хотя опочити от многаго труда, иже к Богу в молитвах, и видѣ видѣние: поем ю анггелъ и виде ю, идѣже бѣ церквица Святаго Спаса, метохия Святые Софии, яже зовется Селцо[17] от людей. И ту показа ей анггелъ Господень и глагола: «Еуфросинии, ту ти подобает быти». Она же убудившися и дивляшеся в себе глаголющи: «Что ми се хощет быти?» И тое же нощи то же видѣ дважды и 3-жды. И убудившися от сна и страхом славословящи Бога и глаголющи: «Слава тебѣ, Боже наш! Слава тебѣ, сподобивый мя во днешний день видѣти лице анггельское святое!» И по том нача глаголати: «Готово сердце мое, Боже, готово!»[18] И паки: «К тебѣ привергохся от утробы матери моея, Богъ мой еси ты,[19] како восхотѣ, тако и сотвори на мнѣ, рабѣ твоей».	И однажды ночью, когда легла она, желая отдохнуть от многого молитвенного труда пред Богом, увидала она видение: взял ее ангел и повел туда, где была церковка Святого Спаса, подворье Святой Софии, что называется людьми Сельцом. Показал ее ей ангел Господень и сказал: «Евфросиния, здесь тебе подобает быть». И, пробудившись, она дивилась, говоря себе: «Что же такое со мною будет?» И той же ночью видела она то же в другой раз и в третий. И, пробудившись от сна, в страхе славословила она Бога и говорила: «Слава тебе, Боже наш! Слава тебе, сподобившему меня сегодня видеть святое ангельское лицо!» И после этого стала говорить: «Готово сердце мое, Боже, готово!» И еще: «Тебе я привержена от утробы матери моей, ты Бог мой, как пожелал ты, так и сотвори со мною, рабой твоею».
И кончавши ей утреняя, и явися епископу Илии тожде анггелъ, глаголя: «Введи рабу Божию Еуфросинию в церковь Святому Спасу в нарекомо Селцо. Мѣсто бо то свято есть, яко достойно есть Царствию Небесному. Яко миро добровонно молитва ея восходит к Богу; яко вѣнец на главѣ цареве, тако почивает Духъ Святый на ней; яко солнце сияет по всей земли, и тако житие ея просияет пред анггелы Божии». Сей воста вскоре епископъ со страхом и трепетом и прииде к ней. Еуфросиния же, видѣвши его, срѣте, поклонися ему и рече: «Благослови, владыко святый!» Он же глагола ей: «Богъ да благословит тя, чадо, и даст ти терпѣние и силу на вся враги, видимыя и невидимыя». Она же рече: «Аминь. Буди мнѣ по глаголу твоему, владыко святый». И сѣдоста. Блаженный же епископъ отверзъ уста своя, начат глаголати о спасении души. Блаженная же Евфросиния приимаше словеса его, яко сѣмена, в житницу души своей, плодящи ово 30, ово 60, ово 100.	И в то время, когда кончала она утренние <молитвы>, явился епископу Илье тот же ангел и сказал: «Приведи рабу Божию Евфросинию в церковь Святого Спаса, в так называемое Сельцо. Ибо место то свято и достойно Царствия Небесного. Как благовонное мирро, восходит молитва ее к Богу; как венец на царской голове, так покоится на ней Святой Дух; как сияет солнце по всей земле, так и жизнь ее просияет пред ангелами Божьими». И поднялся быстро епископ тот в страхе и трепете и пришел к ней. И Евфросиния, увидав его, пошла ему навстречу, поклонилась и сказала: «Благослови, святой владыка!» И он сказал ей: «Бог да благословит тебя, чадо, и подаст тебе терпение и силу на всех врагов, видимых и невидимых». Она же сказала: «Аминь. Буди мне по глаголу твоему, святой владыка». И сели они. И блаженный епископ, отверзши свои уста, стал говорить о спасении души. А блаженная Евфросиния принимала, будто семена, в житницу своей души его слова, умножая плоды и в тридцать, и в шестьдесят раз, а что и стократно.
Много же побесѣдоваста с нею, и се прорече ей: «Дщи, хощу пререщи ти слово, ты же с любовию приими». Она же рече: «Отче господине, рада прииму слово твое, яко дар многоцѣнен». И глагола ей епископъ: «Вѣдаеши, чадо, се церковь есть соборная, идѣже сѣдиши. Ту вси людие собираются, а тебѣ не лѣпо здѣ пребывати. Есть церквица Святаго Спаса в Селцы, идѣже братия наша лежа, преже нас бывшии епископи. Негли Богъ поспѣшит ти молитвами их и твоим трудом, и возградится мѣсто велико».	И долго они проговорили с нею, и вот сказал он ей: «Дочь моя, хочу я сказать тебе слово, прими его с любовью». И она сказала: «Отец мой и господин, приму я с радостью твое слово, как драгоценный дар». И стал епископ говорить ей: «Ты знаешь, чадо, что это церковь соборная, тут, где ты живешь. Здесь собираются все люди, и тебе нехорошо здесь оставаться. Есть церковка Святого Спаса в Сельце, где лежит наша братия, бывшие прежде нас епископы. Быть может, Бог пособит тебе за их молитвы и за твой труд, и создастся великое место».
Еуфросиния же, слышавши от епископа, яко тако ей изглагола, и возрадовася душею и возвеселися сердцемъ, явлению аггелову вѣру приимше, еже видѣ и слыша от него, и глагола епископу: «Богъ да поспѣшит ми, отче, молитвами твоими святыми».	И, услыхав от епископа, что он ей сказал, возрадовалась душой Евфросиния и возвеселилась сердцем, поверив ангелову явлению, тому, что видела и слышала от него, и сказала епископу: «Бог да поможет мне, отче, твоими святыми молитвами».
Призвав же епископъ князя Бориса,[20] отца сестры ея, и отца ея Георгия, и преподобную Еуфросинию, и силныя мужа и постави я сам на ся послухи, рек: «Се отдаваю Еуфросинии мѣсто Святаго Спаса при вас, да по жоем животѣ никтоже не посудит моего даяния». И се слышавши князи обои и боляре вси от епископа, и поклонистася ему, глаголющи вси людие тако рече: «Ей, владыко святый! Се ти есть Бог положил на сердцы твоем, еже еси тако смыслил о отроковицы сей, попечение о ней имѣя». Еуфросинии рѣша: «Ты иди, послушай епископа, еже ти велит, тако сотвори, той есть всѣм нам отецъ, подобает нам послушати его». Еуфросиния же, возрѣвши на ня осклабленнымъ лицем, и рече им: «Рада иду; яко повелит ми, тако и будет воля Господня о мнѣ». Князи же и боляре вси, слышавше от преподобныя Еуфросинии глаголъ сей, возрадовася и приимше благословение от епископа, и поклонишася преподобной Еуфросинии, и целовавше ю любезнымъ целованием и ѣхаша в домы своя.	И призвал епископ князя Бориса, отца ее сестры, и Георгия, отца ее, и преподобную Евфросинию, и влиятельных <городских> мужей и, поставив их сам себе в свидетели, сказал: «Вот при вас отдаю я Евфросинии место Святого Спаса, чтобы никто по моей кончине не осудил моего даяния». И, услыхав это от епископа, оба князя и все бояре поклонились ему, и так сказали все люди: «Ей, святой владыка! Это Бог положил тебе на сердце, что рассудил ты так о сей отроковице, печась о ней». А Евфросинии они сказали: «Иди, послушай епископа, как он тебе велит, так и сделай, он всем нам отец, подобает нам слушаться его». И, обратив к ним улыбающееся лицо, Евфросиния сказала: «Пойду с радостью; как повелит он мне, такова и будет для меня Господня воля». И возрадовались все князья и бояре, услыхав от преподобной Евфросинии слова эти, и, приняв от епископа благословенье, поклонились преподобной Евфросинии и, поцеловав ее любовным целованьем, разъехались по своим домам.
Еуфросиния же, поклонився Святой Софии и благословившися от епископа, и той нощи воставши, поемше с собою едину черницу и пришедши ей на мѣсто, зовомое Селцо, идѣже есть церквица Святаго Спаса. И влѣзши ей в церковь и поклонившися, и возгласи сице: «Ты, Господи, заповѣда святым своим апостоломъ, рек: „Не носите с собою ничтоже, токмо жезлъ".[21] Азъ же, Господи, твоему словеси послѣдствующи, изыдох на мѣсто, ничтоже носяще, но точию твое слово в себѣ имущи, еже рещи: „Господи, помилуй!" И еще за все имѣние имѣю книги сия, имиже утѣшает ми ся душа и сердце веселит; лише же сих трех хлѣбов не имам ничтоже, — но токмо тебѣ, помощника, и заступника, и кормителя. Ты бо еси отецъ убогим, нагим одѣяние, обидимым помощьник, ненадѣющимся надежда. И буди имя твое благословено на рабѣ твоей Еуфросинии отселѣ и до века. Аминь». И так рекши, нача подвижнейши быти на молитву, яже к Богу.	А Евфросиния, поклонившись святой Софии и благословившись у епископа, в ту ночь встала, взяла с собой одну черницу и пришла на место, прозванное Сельцом, где стоит церковь Святого Спаса. Вошла она в церковь и поклонилась, и так проговорила: «Ты, Господи, заповедал святым своим апостолам, сказавши: «Не носите ничего с собою, один лишь жезл». И я, Господи, следуя твоим словам, вышла на <это> место, ничего не взяв <с собою>, твое лишь слово в себе имея — «Господи, помилуй!» Да еще вместо всего имущества имею я эти книги, что утешают мне душу и веселят сердце; кроме же этих трех хлебов, ничего не имею, — только тебя, помощника, и заступника, и кормильца. Ибо ты — отец убогим, одеяние нагим, обижаемым помощник, ненадеющимся надежда. Буди имя твое благословенно на рабе твоей Евфросинии отныне и до века. Аминь». И, сказав так, с еще большей силой подвиглась она на молитву к Богу.
И ту ей пребывающи нѣколико время, и тогда посла ко отцу своему, глаголющи: «Пусти ко мнѣ Гордиславу сестру, да научится грамоте». Он же пусти Гордиславу к ней, тако ей бѣста нарекла родителя имя. Она же с прилежанием учаше ю о спасении души. Она же с прилежанием приимаше, яко нива плодовита, умягчивши сердце свое, и глаголаше: «Господь Богъ да устроит ми на спасение души моей твоими, госпоже, молитвами». И се ей рекши, преподобная же Еуфросиния введе ю в церковь, повелѣ иерееви, огласивши, облачити в чернеческия ризы; и нарече имя ей Евдокия.	И, пробыв там некоторое время, послала она к своему отцу со словами: «Отпусти ко мне сестру Гордиславу, чтобы научилась она грамоте». И отпустил он к ней Гордиславу (такое имя нарекли ей родители). Она же усердно стала ее учить спасению души. А та с усердием, как плодородная нива, принимала, умягчив сердце свое, и говорила: «Господь Бог да устроит спасение моей души твоими, госпожа, молитвами». И когда она так сказала, привела преподобная Евфросиния ее в церковь и велела иерею, огласивши ее, облачить в чернеческие ризы; и нарекли имя ей Евдокия.
И по мале времяни присла отецъ к ней и рече к ней: «Пусти ко мнѣ сестру свою». Она же отвѣщавши: «Еще не извыче всей грамоте». И увѣдѣв отецъ ея, яко, утаившися его, остриже ю, и возярившися на праведную Еуфросинию и сердцемъ горя, приѣхав к монастыреви, глаголя: «Чадо мое, что сотвори! Приложи сѣтование к сѣтованию души моей и печал к печали!» И се ему глаголющи от горести сердца своего, реками слез часто излеваше от очию своею, любезно держаше Евдокию: «Чадо мое, на се ли вас родих, или на се вас мати воспита? Уже ли ваш брак готовятъ? Уже ли чертог и брачныя порты ваю на сѣтование положих себе? Чадо мое милое, что ми воздаста в радрости мѣста горкое рыдание и печали сердце мое наполниста!» И вси боряре его, слышавше жалость князя своего, плакахуся горько о напрасней печали князя своего.	И немного времени спустя прислал отец к ней со словами: «Отпусти ко мне свою сестру». А она отвечала: «Еще не научилась она всей грамоте». И узнал ее отец, что втайне от него постригла она ее, и разъярился на праведную Евфросинию, и с разгоряченным сердцем приехал в монастырь и сказал: «Чадо мое, что ты натворила! Прибавила <новое> сетование к сетованию души моей и печаль к печали!» И говорил он так в горести своего сердца, точа реки слез из своих очей, обнимая с любовью Евдокию: «Чада мои, для того ли я вас родил и для того ли вскормила вас мать? Неужто вам брак готовят? Неужто брачный ваш чертог и одежды на горе устроил я себе? Чада мои милые, за что вознаградили вы меня вместо радости горьким плачем и печалью сердце мое наполнили!» И все бояре его, слыша горестные сетования своего князя, горько плакали о нежданной печали своего князя.
Блаженная же Еуфросиния отвѣщавши отцу своему: «Что ради печалуешися о нас? Имаевѣ бо печалника и помощника единаго Бога». Отецъ же ея малу утѣху приимъ от словес преподобныя и еха в дом свой. Евдокия же пребываше в монастыри, повинующися сестрѣ своей.	А блаженная Евфросиния отвечала своему отцу: «Зачем ты печалишься о нас? Есть у нас один печальник и помощник — Бог». И ее отец, утешившись немного словами преподобной, поехал в свой дом. А Евдокия осталась в монастыре, повинуясь сестре своей.
Блаженная же Еуфросиния трудом многимъ моляшеся к Богу о мѣсте сем, дабы Богъ устроил ей се на нѣколико время. Бяше же княжна Борисовна имянем Звѣнислава,[22] и та, пришедши единою от дний принесе свою всю утвар златую и порты многоцѣнны в монастыри къ Еуфросинии и рече: «Ей, госпоже сестро, вся красная мира сего ни во чтоже ми ся мнит. Се даю Святому Спасу и сама хощу поклонити главу свою под иго Христово». Она же прият ю с радостию и повелѣ иереови пострищи ю и нарече имя ей Епраксие. И тако начаста пребывати в монастыри во едину мысль яже к Богу, и тако бяше видѣти, яко едина душа в дву телесу.	Блаженная же Евфросиния со многими трудами молилась Богу о том месте, чтобы Бог устроил ей его на некоторое время. И была княжна, дочь князя Бориса, по имени Звенислава, однажды она пришла и принесла в монастырь к Евфросинии всю свою золотую утварь и драгоценные одежды и сказала: «Да, госпожа моя сестра, вся красота мира сего мнится мне ничем. Вот отдаю я все это Святому Спасу и сама хочу преклонить главу свою под иго Христово». И приняла она ее с радостью и повелела иерею постричь ее, и нарекла имя ей Евпраксия. И так стали пребывать они в монастыре, устремляясь мыслью одною к Богу, и было видно, что одна была душа в двух телах.
И потом блаженная Еуфросиния заложи церковь камену Святаго Спаса;[23] от начатка же Святаго Спаса до совершения церкви — 30 недѣль. И се хощу вам, братие, чюдо сказати. Бѣ муж, именем Иван, приставник над дѣлатели церковными, к немуже прихожаше глас многажды, свитающи дни, глаголя: «О, Иоанне, востани, поиди на дѣло Вседержителя Спаса!» И во един от дний, востав, прииде ко блаженной Еуфросинии и рече ей. «Ты ли, госпоже, присылаеши понужати меня на дѣло?» Она же рече: «Ни». И паки, разсмотривши, премудрая жена рече ему: «Аще не аз тя возбужаю, а кто тя позывает на таковое дѣло, того послушай сприлѣжно с потщанием».	И потом блаженная Евфросиния заложила каменную церковь Святого Спаса, от начала <закладки> Святого Спаса до завершения церкви — 30 недель. И вот, братья, хочу я рассказать вам о чуде. Был человек, по имени Иван, начальник над церковными строителями, которому много раз на рассвете дня слышался голос, говорящий: «Вставай, Иван, иди на стройку Спаса-Вседержителя!» И в один из дней, встав, пришел он к блаженной Евфросинии и сказал ей: «Это ты, госпожа, присылаешь понуждать меня к работе?» И сказала она: «Нет». И еще, поразмыслив, сказала ему премудрая жена: «Хоть и не я тебя бужу, но ты того, кто призывает тебя к таковому делу, слушайся с тщанием и усердием».
И паки другое чюдо скажю вам, добрии послушницы. Уже скончаней бывши церкви, и мала недоставшимъ плитам, нѣчимъ бяше верха совершити. И поискавше и не обрѣтоша ничтоже. И печаловашеся о том и воздыхающи и рече: «Слава тебѣ, Владыко, вседерьжителю и человѣколюбче, даровавый нам сия болшая! Дай намъ и меншая, имже свершится церковь твоя!» И тако ей помолшися, заутра по строению Божию обрѣтошася плиты в пещи.[24] И в том дни совершиша церковь и поставиша крестъ. Преподобная же Еуфросиния, видѣвше совершену церковь, возрадовася душею. И бысть священие и велия радость всѣм крестияном. И собравшися князи, и силнии мужи, и черноризцы, и простии людие, и бысть радость, и празноваша дни многи, разыдошася кождо их во свояси.	И еще другое расскажу вам чудо, добрые слушатели. Когда окончена была уж церковь, не хватило немного кирпичей и нечем было довести до конца главу. Искали их и ничего не нашли. И опечалилась из-за этого <Евфросиния> и со вздохом сказала: «Слава тебе, Владыка, вседержитель и человеколюбец, даровавший нам сие великое! Дай же нам и малое, чем завершится твоя церковь!» И вслед за тем, как она так помолилась, нашлись на утро кирпичи в печи по Божьему устроению. И в тот день закончили строить церковь и поставили крест. А преподобная Евфросиния, видя церковь законченной, возрадовалась душой. И было освящение и великая радость всем христианам. И собрались князья, и знатные люди, и чернецы, и простые люди, и была радость, и праздновали много дней, и разошлись каждый восвояси.
Видѣв же преподобная, яко исполнил Богъ желание сердца ея, и вшедши в церковь, паде ницъ на земли, и воздохнувши со слезами, и нача глаголати: «Ты, Господи, сердцевидче, благодателю, Боже богом! Милостивый Господи, призри на храм свой, яже создах во имя твое, — якоже рече Соломон: „Вышний в нерукотвореннах церквах живет".[25] Ты же, Господи, призри на мя, недостойную рабу твою Еуфросинию, и на рабы твоя сия, яже собрах во имя твое: да приимши иго твое легкое[26] на выя своя и поидут во слѣд тебе. И сотвори я овца двора твоего, и буди им пастух и дверник, да ни един от них не будет восхищен волкомъ губителя диявола. И буди им, Господи, оружие и забрало, да не приидет на ны зло и рана не подвигнется к телесем нашим.[27] И не погуби нас со безаконии нашими, и на тя упование наше положихом, яко ты еси Бог знающим тя, и тебѣ хвалу воздаю до послѣдняго ми издыхания в вѣки. Амикь».	А преподобная, увидав, что Бог исполнил желание ее сердца, войдя в церковь, пала ниц на землю и, испустив слезное воздыхание, стала говорить: «Ты, Господи, сердцеведец и благ податель, Бог богов! Милостивый Господи, призри на храм свой, что создала я во имя твое, — как сказал Соломон: «Вышний в нерукотворных церквах живет». Ты, Господи, окажи мне милость, недостойной рабе твоей Евфросинии, и сим рабам твоим, что собрала я во имя твое: да, приняв легкое твое бремя на свои выи, последуют они за тобой. И сотвори их овцами твоего двора, и будь им пастух и вратарь, чтобы никто из них не был похищен волком губителя-дьявола. И будь им, Господи, оружием и забралом, чтобы не пала на нас беда и язва не обрушилась на тела наши. И не погуби нас со беззакониями нашими, на тебя упование наше возлагаем, ибо ты Бог знающих тебя, и тебе буду воздавать хвалу до последнего моего издыхания во веки. Аминь».
Сестры же учаше, сице глаголющи: «Се собрах вы, яко кокошъ птенца своя под крылѣ, в паствину свою яко овцы, да пасетася в заповѣдехъ Божиих, да яз веселым сердцемъ подвизаюся учити вас, видящи плоды ваша трудныя. И толик дождь проливаю к вам учением, а нивы ваша во единой мѣре стоят, не ратующе, ни поступающе горе, а год приспѣвает во свершение, и лопата на гумнѣ лежит.[28] Но боюсь, егда будет плевел в вас, и предани будете огню неугасимому. Потщитеся, чадо мое, убѣжате того всего, но сотворитеся пшеницы и смелетеся в жерновах смирением и молитвами и постомъ, да хлѣб чистъ принесетеся на трапезу Христову». Сице же и всегда учаше беспрестани, яко мати чадолюбивая, к дѣтем своим любовь показующи.	И поучала она сестер, говоря так: «Для того собрала я вас, как наседка птенцов своих под крылья, как овец в свою паству, чтобы паслись вы в заповедях Божиих, чтобы мне с радостным сердцем подвизаться в вашем учении, видя плоды вашего труда. И такой дождь проливаю я на вас ученьем, а <сердечные> ваши нивы остаются в том же состоянии, не вспаханные и не возвышающиеся горе, а ведь время приближается к свершению, и лопата на гумне лежит. И боюсь я, как бы не было в вас плевелов и не были бы вы преданы неугасимому огню. Постарайтесь, чада мои, избежать всего этого, сделайтесь пшеницей и смелитесь в жерновах смирения, молитвы и поста, чтобы принесены вы были чистым хлебом для трапезы Христовой». И так всегда поучала она их беспрестанно, как чадолюбивая мать, проявляя любовь к своим детям.
Мы же, братие, на предлежашее возвратимся. Видевши же преподобная Еуфросиния монастырь свой украшен и всего блага исполнен, умысли создати вторую церковь камену, Святыя Богородица.[29] И ту свершивши, и иконами украси и, светив, дасть ю мнихом,[30] и бысть монастырь велик. И видѣвши монастыря два, превелика зело, пребогата, и рече в себѣ: «Слава тебѣ, Владыко! Благодарю тя, Святый! Что есми восхотѣла, то еси дал и скончал еси желание сердца моего, Господи!» И рече: «Господи, помилуй мя и скончай прошение мое, — да бых видѣла Пречистую Богородицу Одигитрию в сей церкви». И посла слугу своего Михаила в Царьград к цареви, нарицаемому Мануилу, и к патриарху Луцѣ з дары многоцѣнными, просящи от нею образа Святыя Богородицы, еже бѣ евангелистъ Лука написал[31] три иконы, и еще в жизни сей сущии Святой Богородицы, и постави едину во Иеросалимѣ, а другую в Царѣграде, а третию въ Ефесе. Она же с прилежанием прошаше Ефеской иконы Святой Богородицы. Видѣв же царь любовь ея, и посла в Ефес семсот оружников своих и принесе икону Святыя Богородица в Царьград. Патриархъ же Лука собра епископы и соборы вси Святыя София,[32] и благослови, и дасть образ Святыя Богородица слузѣ преподобныя. Он же с радостию прият и принесе госпоже своей Еуфросинии.	Мы же, братья, возвратимся к прежнему. Преподобная Евфросиния, видя свой монастырь украшенным и исполненным всяческих благ, задумала создать вторую каменную церковь, Святой Богородицы. И, завершив ее, украсила ее иконами, и, освятив, отдала ее монахам, и сделался большой монастырь. И, видя два столь больших и богатых монастыря, сказала она в уме: «Слава тебе, Владыка! Благодарю тебя, Святый! Что пожелала я, то ты дал и исполнил желание сердца моего, Господи!» Сказала она: «Господи, помилуй меня и исполни прошение мое, — чтобы мне видеть Пречистую Богородицу Одигитрию в этой церкви». И послала она слугу своего Михаила в Царьград к царю, именем Мануил, и к патриарху Луке с драгоценными дарами, прося у них образа Святой Богородицы, <из тех> трех икон, что написал евангелист Лука еще при земной жизни Святой Богородицы и поставил одну в Иерусалиме, другую в Царьграде, а третью в Эфесе. Она же с усердием просила Эфесской иконы святой Богородицы. И царь, видя ее любовь, послал в Эфес семьсот своих воинов и принес икону Святой Богородицы в Царьград. А патриарх Лука собрал епископов и весь соборный причт Святой Софии, и благословил, и дал образ Святой Богородицы слуге преподобной. И он принял его с радостью и принес своей госпоже Евфросинии.
Она же, внесши в церковь Святые Богородицы и поставивши ю и воздѣвши руцѣ, и рече: «Слава тебѣ, Господи! Слава тебѣ, Владыко, сподобивый мя видѣти во днешний день образ Матере твоея!» И сия рекши, украси ю златом и камением многоцѣнным, и устави в вся вторники носити ю по святым церквам, украсивши всю землю полотскую своимъ боголѣпнымъ монастырем.	И внесла она ее в церковь Святой Богородицы, поставила <там> и, воздевши руки, сказала: «Слава тебе, Господи! Слава тебе, Владыка, сподобивший меня сегодня видеть образ Матери твоей!» И, сказав это, украсила она ее золотом и драгоценными камнями и постановила всегда по вторникам носить ее по святым церквам, украшая <так> всю полоцкую землю своим богоблаголепным монастырем.
И видѣвши, яко посѣти Богъ монастырь ея, и вожделѣ доити святаго града Иеросалима и поклонитися Гробу Господню и всѣм святым мѣстомъ, — и видѣти, и целовати, и тамо живот скончати. Видѣвши же стадо божественых овец совокуплено множество, радовашеся им, яко своему спасению; на всякъ день учаше терпѣнию, воздержанию; уныя же учаше душевней чистотѣ и бестрастию телесному, говѣнию благообразну, ступанию кротку, гласу смиренну, слову благочинну, ядению и питию безмолвну, при старѣйших — молчати, мудрѣйших — послушати, ко старѣйшим — покорени, к точным и меньшим — любовь без лицемѣрия, мало вѣщати, а множайшее разумѣти. Тако бо бяше дан дар сей блаженей Еуфросинии от Бога: аще кто ея вопрошаше о которой вещи, она же ему разрешаше то, — и добро получаше. Но всѣх хотяше имѣти яко единодушно.	И, видя, что посетил Бог ее монастырь, возымела она сильное желание дойти до святого града Иерусалима и поклониться Гробу Господню и всем святым местам — видеть их, и целовать, и закончить там жизнь. Видя собранным в стадо множество Божиих овец, радовалась она о них, как о своем спасении; всякий день учила она их терпению и воздержанию; юных учила душевной чистоте и телесному бесстрастию, благопристойному благоговению, кроткому поведению, чтобы говорили они смиренно, чтобы слова их были благочинны, чтобы ели они и пили в безмолвии, при старших чтоб молчали, мудрых бы слушали, старшим покорялись, к равным и меньшим нелицемерную любовь имели, <учила> меньше говорить, а больше думать. Таков дан был дар сей блаженной Евфросинии от Бога: если кто спрашивал ее о каком-то деле и она ему это разрешала, — то получалось во благо. Она хотела, чтоб у ней все были как одна душа.
И посла по всей братии своей, повѣда им мысль свою, яко она восхотѣ ити во Иерусалимъ. Они же, слышавше вѣсть сию, з жалостию многою сьѣхашеся отвсюду ко блаженней Еуфросинии и моляху ея со слезами, да бых не оставила сирых. Она же утѣшаше благим своим смыслом, яко мати дѣти своя любящи. И любимый ей брат, нарицаемый во святемъ крещении имянем Вячиславъ,[33] и приѣхавъ к сестрѣ своей Еуфросинии со княгинею и з детми своими, и пришед, и поклонися ей, глаголя: «Госпожа моя мати и сестро! Что оставляеши мя, правителю души моей и свѣте очию моею?» И горко ему плачющеся, блаженная же Еуфросиния повелѣ ему ити, гдѣ бы обитал. Дѣти же его повелѣ оставити о сестрѣ своей Евдокѣи. Дан же бѣ дар блаженней Еуфросинии от Бога: аще кого озряше очима своима, то разумѣяше, в коем человѣцѣ сосуд будет избран Богови. Тогда же блаженная, видѣвши братаннѣ свои, и рече има: «Хощу ваю обручати жениху безсмертному и ввести ваю в чертог Царства его». Онѣма же послушающа, усладися душа их паче сота медвена словесем преблаженныя; падшима на ногу ея и глаголаста к ней: «Воля Господня да будет и твоя святая молитва. Якоже хощеши, и сотвори нама, госпоже». Преподобная же, с радостию и с поспѣшением призвавши брата своего, и рече ему: «Аз хощу пострищи Кираанну и Олгу», — тако бо ю бяста нарекая родителя. Смяте же ся отецъ ею о словеси семъ и рече: «Госпожа моя, что ми хощеши творити? Два плача прилагаеши души моей: да плачюся отхода твоего ради, и зсѣтую чаду дѣля своею». Мати же ею жалостию терзашеся. Блаженная же Еуфросиния пославши призва епископа тогда престолъ правящи Святой Софии, нарицаемаго Дионисия,[34] и введше ю въ церковь, и повелѣ острищи ея и нарече Кираанне Агафия, а Олгѣ Евфимия, — и благословивши ею благословением святых отецъ.	И послала она ко всей своей братии и сообщила им о своем решении, что хочет она идти в Иерусалим. И, услыхав такое известие, в большой горести отовсюду съехались они к блаженной Евфросинии и со слезами молили ее, чтобы не оставляла их она в сиротстве. А она утешала их благими своими доводами, будто любящая мать своих детей. И любимый брат ее, во святом крещении названный именем Вячеслав, приехавший к сестре своей Евфросинии с княгинею и детьми своими, пришел, поклонился ей и сказал: «Госпожа моя матушка и сестра! Зачем ты оставляешь меня, наставница души моей и свет очей моих?» И горько он плакал, а блаженная Евфросиния велела ему идти туда, где он остановился. Детей же его велела она оставить на сестру свою Евдокию. Дан был блаженной Евфросинии дар от Бога: если на кого взглядывала она своими очами, то понимала, кто из людей станет избранным Божиим сосудом. Тогда же, увидев своих племянниц, сказала им блаженная: «Хочу обручить вас с бессмертным женихом и ввести вас в чертог его Царства». И когда услышали они ее, усладились души их больше, чем медвяным сотом, речью преблаженной; пали они к ее ногам и сказали ей: «Да будет воля Господня по твоей святой молитве. Как хочешь, так и сделай с нами, госпожа». И преподобная, радостно и поспешно призвавши брата своего, сказала ему: «Хочу я постричь Кириоанну и Ольгу», — так наречены они были родителями. И отец их пришел в смятение от этих слов и сказал: «Госпожа моя, что ты хочешь со мною сделать? Две скорби ты возлагаешь на мою душу: чтоб плакал я из-за твоего ухода и одновременно скорбел из-за чад своих». Мать же их истерзалась горем. А блаженная Евфросиния послала призвать епископа, правящего тогда престолом Святой Софии, по имени Дионисий, и привела их в церковь, и повелела постричь их, и нарекла имя Кириоанне Агафья, а Ольге — Евфимия, и благословила их благословением святых отцов.
Сама же блаженная Еуфросиния, положивши великий свой наряд обѣма монастырема, з братиею и сестрама, и дасть держати сестрѣ своей Евдокѣе и оба монастыря, сама же поклонившися Святому Спасу и Святѣй Богородицы, и рече: «Господи сердцевидче! Се оставляю дом незатворен никомуже, — и ты, Господи, не затвори от нас твоего Царства!» И тако поиде во Иерусалимъ, поемши брата своего Давыда[35] и сестру свою Еупраксию.	И блаженная Евфросиния, положивши великий свой устав обоим монастырям, братскому и сестринскому, поручила править обоими монастырями сестре своей Евдокии, а сама, поклонившись Святому Спасу и Святой Богородице, сказала: «Господи сердцеведче! Вот оставляю я ни для кого не затворенным дом <твой>, — и ты, Господи, не затвори пред нами твоего Царства!» И отправилась в Иерусалим, взяв с собой брата своего Давыда и сестру свою Евпраксию.
Вси же братия ея горко плакахуся отхода ради госпожи своея. И вси гражане выидоша проводити ея. Старии плакахуся, яко дщери, рекуще: «Увы нам, уже старости нашея, просвѣщение души нашей!» Уныя же глаголаху: «Како зайде свѣте очию нашею! Кто нашу уность восхластит? Вздержание юности нашея, не оставляй нас сирых, но в молитвах своих не забывай нас, госпоже, яже к Богу!»	И вся братия ее горько плакала из-за ухода госпожи своей. И все жители города вышли проводить ее. Старые плакали, как по дочери, и говорили: «Увы нам, опора нашей старости, просвещение душ наших!» А молодые говорили: «Как это закатился свет очей наших! Кто обуздает нашу юность? Юности нашей укрощение, не оставляй нас сирых и не забывай нас, госпожа, в своих молитвах к Богу!»
Она же, целовавши всѣх и благословивши, и возрѣвши на небо, и рече: «Ты, Господи сердцевидче, ходивый со Авраамом, иди и с нами и с рабы твоими, со Еуфросиниею, и з Давыдомъ, и со Евпраксиею!» И тако поидоша сущии с нею.	И она, дав всем целование и благословление, воззрев на небо, сказала: «Ты, Господи сердцеведец, ходивший вместе с Авраамом, иди и с нами, рабами твоими, с Евфросинией, Давыдом и Евпраксией!» И так пошли в путь все, кто был с нею.
О, страшное чюдо! Не бывши ни в коей странѣ, ни во граде, ни в селѣ, нынѣ же, вземши мужскую крѣпость, премину вся грады и власти, приимающе от всѣх честь велику князей. И тако и срѣте ю царь, идый на угры,[36] и послав ю в Царьград с великою честию. Она же пришедши, поклонилася святым церквам и ту сущей великой церкви Святой Софии. И поклонившися, и благословившуся от патриарха и покупивши различныя потребы, темиян и кацию злату, и иде во Иерусалимъ.	О, страшное чудо! Не бывавшая прежде никогда ни в какой стране, ни в селе, ни в городе, теперь прошла она с мужскою твердостью все города и государства, принимая от всех великие княжеские почести. Так и повстречал ее царь, шедший <тогда> на венгров, и с великими почестями направил ее в Царьград. И, придя <туда>, поклонилась она святым церквам и великой тамошней церкви Святой Софии. И, поклонившись и благословившись у патриарха, купив кое-какие необходимые вещи, золотую кадильницу и ладан, пошла она в Иерусалим.
И пришедши во Иерусалимъ, и посла слугу своего Михаила к сущему тамо патриарху, глаголющи: «Владыко святый, сотвори милость на мнѣ: повели ми, да отворят ми ся врата Христова».[37] Он же повелѣ прошению ея быти отворими. И пришедши ко вратом, и паде на земли, глаголюще: «Господи Исусе Христе! Не вмени ми сего во грѣх, занеже изволих изследити по стопам твоим и внидох во святый град сей». И иде ко Гробу Господню,[38] и пришедши и поклонившися, целовавши Гроб Господень, и сущии с нею. И покадивши Гроб Господень златою кадилницею и многоразличными фимияны, и изыде. Обита въ Святѣй Богородицы в Руском монастыри.[39] И во утрии день иде второе ко Гробу Господню и такожде сотвори; и в третий день тожде сотвори. И давши злата много, и воставивши кацию златую на Гробѣ и многоразличныя фимияны, и ставши у Гроба Господня и воздѣвши руцѣ свои, и возрѣвши на небо, со слезами, воздохнувши из глубины сердца, глаголаше: «Господи Исусе Христе, Сыне Божий, рождейся от Приснодѣвы Мария спасения ради нашего, реклъ еси: „Просите, — и приимѣте".[40] Аз же грѣшная, егоже просих, и получих от тебе, Владыко. Се же еще прошу у тебе, милостиве, да скончаю мѣсто прошения моего: приими духъ мой от мене во святем граде твоем Иерусалиме! Пресели мя в вышний град твой Иерусалимъ! Покой мя на лонѣ патриарха Авраама со всѣми угождьшими ти! Аминь». Сице глаголюще, изыде во иже реченную церковь святыя Богородицы, идѣже обитала, ту же, посѣщением Божиим, впаде в недуг и нача болѣти. И лежащи на ложи своем, глаголюще: «Слава тебѣ, Владыко, яко восхотѣ и сотвори мнѣ, рабѣ твоей!»	И, придя в Иерусалим, послала она слугу своего Михаила к тамошнему патриарху со словами: «Святой владыка, окажи мне милость: повели, чтобы отворились мне врата Христовы». И повелел он, чтобы по ее прошению были они отворены. И, придя к вратам, пала она на землю со словами: «Господи Исусе Христе! Не вмени мне это за грех, что возжелала я пройти по твоим стопам и вошла <по твоим следам> во святой сей град». И пошла она ко Гробу Господню, и, придя и поклонившись, целовала она Гроб Господень, также и бывшие с нею. И, покадив Гроб Господень золотой кадильницей и всевозможными фимиамами, ушла. Остановилась она в Русском монастыре у Святой Богородицы. И на другой день во второй раз пошла она ко Гробу Господню и сотворила так же; и на третий день так же сделала. И, подав много злата и водрузив золотую кадильницу с множеством благовоний на Гробе, встала она у Гроба Господня и, воздев руки свои, глядя на небо и вздыхая из глубины сердца, сказала со слезами: «Господи Исусе Христе, Сыне Божий, родившийся ради нашего спасения от Приснодевы Марии, ты сказал: «Просите, — и получите». И я, грешная, что просила, получила от тебя, Владыка. И вот прошу еще у тебя я, милостивый, чтобы исполнилась последняя моя просьба: прими мой дух от меня во святом граде твоем Иерусалиме! Пересели меня в вышний град твой Иерусалим! Упокой меня в лоне патриарха Авраама вместе со всеми угодившими тебе! Аминь». Сказав это, пошла она в упомянутую церковь Святой Богородицы, где остановилась, и тут по воле Божией впала в недуг и разболелась. И лежала она на ложе своем и говорила: «Слава тебе, Владыка, что захотел ты это сотворить мне, рабе твоей!»
И тоя же ради болѣзни не може ити на Иердан.[41] И иде брат ея Давыдъ и сестра ея Еупраксия и сущии с нею. Она же лежаще на ложи своем, хваляще Бога, глаголющи: «Господи! Призри на рабу твою Еуфросинию и помилуй мя!» И приидоша бывшеи на Иерданѣ; она же, с радостию воставше и приимше от них ерданскую воду, и пив, облияся по всему тѣлу своему и, возлегши, рече: «Благословен Богъ, просвѣщая всякого человѣка, грядущаго в мир,[42] в вѣки! Молюся человѣколюбивому Богу, ревнующе Петрову покаянию по отвержении, и не отчая себе, но плакася горко:[43] приим того покаяние, и приими и мене, недостойную рабу твою Еуфросинию, молящуся на противнаго своего врага диявола, — да не возглаголет ми на Страшнемъ твоем Судищи ничтоже пред тобою, Господи, злый враг! Воступих ногама своима на змиеву его главу и супротивихся дерзости его окаянней, надѣющеся на твое человѣколюбие, Господи!»	И из-за той болезни не смогла она пойти на Иордан. И пошел брат ее Давыд и сестра ее Евпраксия и те, кто был с нею. А она лежала на своем ложе, возносила хвалу Богу и говорила: «Господи! Подай помощь рабе твоей Евфросинии и помилуй меня!» И пришли те, кто был на Иордане; и она, с радостью поднявшись и приняв от них иорданскую воду, напилась ее и облилась ею <с ног до головы> — все тело свое и, возлегши, сказала: «Во веки благословен Бог, просвещающий всякого человека, грядущего в мир! Молю человеколюбивого Бога, ревнуя покаянию Петрову после отвержения, когда не отчаялся он, а горько плакал: приняв покаяние его, прими и меня, недостойную рабу твою Евфросинию, молящуюся о супостате своем, враге дьяволе, — да не проговорит злой враг обо мне ничего пред тобою на Страшном Суде твоем, Господи! Я наступила своими ногами на змиеву его главу и противилась дерзости его окаянной, надеясь на человеколюбие твое, Господи!»
И услыша Богъ молитву ея. И посла Господь ангела своего к ней глаголя: «О, блаженная ты еси в женах, и благословен труд твой! Се же отверзоша ти ся двери породныя, и вси анггели собрашася, держаще свѣща, чающе твоего срѣтения, а дар, егоже просиши у Бога, дасть ти ся». И се рек аггелъ, и отиде от нея.	И услышал Бог ее молитву. И послал Господь ангела своего к ней со словами: «Блаженна ты среди жен, и благословен твой труд! Вот открываются тебе двери райские, и собрались все ангелы со свечами, ожидая встречи с тобой, дар, которого просишь ты у Бога, дастся тебе». И, сказав это, ангел отошел от нее.
Блаженная же Еуфросиния возрадовася душею и вскоре посла в Лавру глаголюще: «Се уже приспѣ ми время, да же ми Богъ покоить; а приимите ли мя, что бых легла в церкви Святаго Савы?»[44] Они же обѣщашася к ней, ту сущии черньцы: «Имѣем запрещение от святаго Савы, иже жены не приимати ни коеяже, но се ти есть монастырь Святые Богородицы, Феодосиево общее,[45] в немже лежат жены святыя: мати святаго Савы, мати святаго Феодосия, мати святых безмѣзднику Козмы и Демияна, именем Феодотия,[46] и инии мнози святии. Ту ти подобает лечи».	И блаженная Евфросиния возрадовалась душой и послала спешно сказать в Лавру: «Вот уж приспело мое время, чтобы упокоил меня Бог; примете ли меня, чтобы мне лечь в церкви Святого Саввы?» И бывшие там чернецы пообещали ей: «Есть у нас запрещение святого Саввы — не принимать никого из жен, но вот тебе монастырь Святой Богородицы, общежительный Феодосиев, где лежат святые жены: мать святого Саввы, мать святого Феодосия, мать святых бессребреников Козьмы и Дамиана, именем Феодотия, и многие другие святые. Там тебе подобает лечь».
И приѣхавъ посол ея, возвести Еуфросинии. Она же всѣм тѣм похвали Бога и пославши купи себѣ гроб в комаре Святой Богородицы.[47] И лежа 24 дний, и позна ся во скончании, рече: «Призовите ми прозвитера, и да ми дастъ причащения. Уже бо зватой близ предстоит, ждый повелѣния Владычня». И прииде прозвитер, несый причащения. Она же воставши и поклонися 3-жды, и приимши Пречистое Тѣло, и тако возлеже и предасть душу свою в руцѣ Бога жива, мѣсяца мая въ 24 день иде в покой небесный.	И приехавший <от них> ее посланник передал <это> Евфросинии. И за все это воздала она хвалу Богу и послала купить себе место для погребения в доме Святой Богородицы. И лежала она 24 дня, и, поняв, что приближается ее кончина, сказала: «Позовите ко мне пресвитера, чтобы он дал мне причастие. Ибо уже близко стоит зватай, ожидающий повеления Владыки». И пришел пресвитер, и принес причастие. И она, поднявшись, трижды поклонилась и, приняв Пречистое Тело, легла и предала свою душу в руки Бога живого, месяца мая в 24-й день отошла в покой небесный.
Ким убо языком, братия, достоит нам похвалити свѣтозарную память преблаженныя невѣсты Христовы Еуфросинии? Бѣаше бо помощница обидимым, скорбящим утѣшение, нагим одѣяние, болным посѣщение и, спроста рещи, — всѣм всяка бысть. Еуфросиния убо сердце свое напаяше Божия премудрости! Еуфросиния — неувѣдающи цвѣт райскаго сада! Еуфросиния — небопарный орел, попаривши от запада до востока, яко луча солнечная просвѣтивши всю землю полотскую! Тѣмже, братия, хвалится Селун о Дмитрии,[48] Вышегород — мученикома Борисом и Глѣбом,[49] аз же хвалю блаженый сей град Полотцкий, такову лѣторасль возрастивши, преподобную Еуфросинию. Блажени людие, живуще во градѣ том! Блажени родители твои! Блажена утроба, от неяже изыде преподобная госпожа Еуфросиния! Блажено рожество ея! Блажен возрастъ твой, Еуфросиния достохвалная! Блажен труд твой и подвизи твои! Блажены и монастыри твои! Блажени людие, живущеи в монастырех Святаго Спаса и Святой Богородицы! Блажени людие, послуживши преблаженныя невѣсты Христа Бога нашего! Молися к Богу о стадѣ своем, еже совокупи к Богу, яко тому подобает всяка слава, честь и покланяние, Отцу и Сыну и Святому Духу, нынѣ и присно и во вѣки вѣкомъ. Аминь.	И каким, братия, языком подобает нам вознести хвалу светозарной памяти преблаженной невесты Христовой Евфросинии? Ведь была она помощницей обиженных, утешительницей скорбящих, одеянием для нагих, посетительницей больных и, сказать просто, — была для всех всем. Евфросиния сердце свое напоила Божьей премудростью! Евфросиния — неувядающий цветок райского сада! Евфросиния — в небесах парящий орел, пролетевший с запада до востока; будто солнечный луч, просветившая всю полоцкую землю! Так что, братия, восхваляется <город> Селунь благодаря Димитрию, Вышгород — благодаря мученикам Борису и Глебу, я же восхваляю блаженный град сей Полоцк, взрастивший такой живой побег, преподобную Евфросинию. Блаженны люди, которые живут в том граде! Блаженны твои родители! Блаженна утроба, из которой вышла преподобная госпожа Евфросиния! Блаженно рождение ее! Блаженно возрастание твое, достохвальная Евфросиния! Блажен труд твой и подвиги твои! Блаженны и монастыри твои! Блаженны люди, живущие в монастырях Святого Спаса и Святой Богородицы! Блаженны люди, служившие преблаженной невесте Христа Бога нашего! Молись пред Богом о стаде своем, которое привела ты к Богу, ибо подобает Ему всяческая слава, честь и поклонение, Отцу и Сыну и Святому Духу, ныне и присно и во веки веков. Аминь.
Сице совершися пятый степень. Здѣ же и конецъ грани пятыя.	Так завершилась пятая ступень. И здесь же конец пятой грани.
